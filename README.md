<div dir="rtl" lang="fa">

# لاراول، از صفر تا شصت

«لاراول، از صفر تا شصت»، نام کتابی است که می‌کوشد راهنمایی گام به گام برای ورود به دنیای لاراول باشد که از سطح صفر شروع می‌کند و تا شصت درصد پیش می‌رود.

چهل درصد باقی را فقط با تمرین می‌توانید بیاموزید.

کتاب، هنوز در دست نگارش است و به تدریج تکمیل می‌شود.

[این‌جا مطالعه کنید](https://dutymess.github.io/laravel-0-to-60/)

کتاب «لاراول، از صفر تا شصت»، به کمک بستر [میرا](https://miraxy.github.io/doc-fa/) ایجاد شده است، تقدیم شما می‌شود.

## مجوز

متن کتاب «لاراول، از صفر تا شصت»، را با مجوز [CC-BY-NC-SA 4.0 International](https://creativecommons.org/licenses/by-nc-sa/4.0/) منتشر می‌کنم که معنا و مفهوم آن به طور خلاصه چنین است:

**شما می‌توانید** متن کتاب را کپی کنید و در هر قالبی که دلتان خواست بازنشر دهید.

**شما می‌توانید** متن را تغییر دهید و با متن‌های دیگری ترکیب نمایید و چیزهایی را بر آن بیافزایید.

**شما می‌بایست** در کپی‌ها و تغییرات خود، از من یاد کنید و به این صفحه لینک بدهید و آنچه خود بر آن افزوده‌اید را متمایز سازید.

**شما می‌بایست** کپی‌ها و تغییرات خود را با همین مجوز بازنشر کنید.

**شما اجازه ندارید** از این محتوا استفاده‌ی تجاری نمایید.

و **حق ندارید** شرط و شروطی برای بقیه بگذارید که آن‌ها را از حقوقی که این مجوز در اختیارشان قرار داده محروم کند.

از سوی دیگر، **من نمی‌توانم** حقوقی که این مجوز به شما می‌دهد را تا زمانی که به شرایط آن وفادار مانده‌اید، بازپس بگیرم. 

## طرح پرسش و گزارش مشکلات

مشکلات و پرسش‌های خود را که به تکمیل کتاب کمک می‌کند، از طریق صفحه Issues با من در میان بگذارید.

اگر ایراد مهمی از کتاب بگیرید که باعث شود چیز جدیدی یاد بگیرم، در متن کتاب از شما یاد می‌کنم و به عنوان تشکر، یک نسخه از کتاب کاغذی نهایی را تقدیمتان می‌کنم. قول می‌دهم.

فقط خواهش می‌کنم اگر می‌خواهید به فارسی بنویسید، متن خود را در  یک div به شکل زیر بگذارید که راست به چپ نوشته شود و قابل خواندن باشد. 

```html
<div dir="rtl" lang="fa">
 ...
</div>
```

ببخشید که کد بالا، چپ به راست نیست. 

## حمایت

کتاب روی وب به رایگان منتشر می‌شود و تا زمانی که گیتهاب پابرجاست، رایگان خواهد ماند. اما اگر دوست دارید مرا در این کار تشویق کنید، از شما متشکرم و استقبال می‌کنم. 

چه تمایل به اهدای قهوه و پیتزا و این جور چیزهای مرسوم داشته باشید، یا هر چیز دیگر، می‌توانید هزینه‌ی آن را از طریق [صفحه‌ی من در پی‌پینگ](https://www.payping.ir/dutymess)، به حسابم بریزید و اگر دوست داشتید، نامتان و مورد مصرف مبلغ را هم ذکر کنید تا فرصت تشکر داشته باشم.

[درهای حمایت‌های غیر مادی نیز باز هستند](https://dutymess.github.io/laravel-0-to-60/chapter00/lesson03/support/).

</div>

## In English

"Laravel, 0 to 60" is a still-in-progress free Persian book, about Laravel, freely published and licenced under 
[CC-BY-NC-SA 4.0 International](https://creativecommons.org/licenses/by-nc-sa/4.0/).

Follow
[this link](https://dutymess.github.io/laravel-0-to-60)
to read through the book (of course if you know Persian). 
